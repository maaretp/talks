# Nykypäivän tekoäly testauksessa

Tulevaisuus on jo täällä, se ei vain ole tasaisesti jakautunut. Scifi-kirjailija Gibsonin sanat toimivat erinomaisena pohjana kun tarkastellaan miten jo käynnissä olevat ketteryyteen ja automatisointiin liittyvät teemat sekä tekoälyn liittyminen muutosten joukkoon vievät testauksen työnjakoa uuteen suuntaan. Yhteisöllisen tekemisen ja sosiaalisten ohjelmistokehityksen ja -testauksen menetelmien asiantuntijana Maaret tuo tekoälyn mukaan testaukseen sosio-teknisten turvarajojen puitteissa, ja tässä puheenvuorossa käydään läpi kolme soveltavaa esimerkkiä tekoälyn hyödyntämisestä tänä päivänä yleisesti saatavilla olevilla teknologioilla. 

Tapojen muuttaminen omaa vaikuttavuutta arvioiden on keskeinen taito, teki testausta testaajana tai muussa roolissa. Tänä päivänä testaus on liian tärkeää jätettäväksi vain testaajille ja sen pitäisi kiinnostaa kaikkia. Vastaavasti se on liian tärkeää jätettäväksi ilman erityisosaamista. 